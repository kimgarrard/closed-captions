# Web-Typografie

## Closed-captions
De uitdaging bij deze opdracht was om geluiden uit twee scenes van de Blade Runner met css te animeren, terwijl de video afspeelt. Voor iemand die doof is kan deze scene droog overkomen, terwijl er eigenlijk heel veel spanning in zit. Ik heb geprobeerd om lekker veel te experimenteren en de spanning & sfeer van de scenes meer naar voren te laten komen door middel van verschillende visuele elementen. 

## Belangrijkste design keuzes
### Typografie & plaatsing
Ik heb gekozen om gebruik te maken van het Brenner font, hier heb ik voor gekozen omdat je met dit font veel verschillende kanten op kunt en hiermee met de typografie veel kunt zeggen. 
In de scene hoor je vooral de machine en de hoofdrolspeler uit de film. Voor de machine heb ik gekozen voor brenner mono, omdat dit font statisch en computerachtig lijkt. Bij de hoofdrolspeler heb ik gekozen voor brenner, een wat losser speelser font. Hier heb ik voor gekozen om dit karakter menselijker te maken en om het contrast tussen deze twee personen te versterken. 

<img width="1680" alt="github_typografie" src="https://user-images.githubusercontent.com/43337685/82844373-80dc3700-9ee0-11ea-9b11-98da6e96d081.png">

Verder heb ik ervoor gekozen om de machinestem hoger in beeld weer te geven, en de stem van de hoofdrolspeler meer onderaan. Dit om weer het contrast te versterken en om de hiërarchie aan te geven. De machine staat eigenlijk boven de hoofdrolspeler. 

### Kleur & elementen
De meeste geluiden heb ik met kleur & vorm gevisualiseerd. Aan het begin hoor je spannende muziek, de achtergrond verandert steeds van kleur op de maat van de muziek en het scherm wordt af en toe donkerder. Ook hoor je een alarm, dan komt er een rode gloed van het scherm af. Verder hoor je aan het begin een paar keer een machine piep, dan komt er een gloed in de kleur van de machine uit de scene af. 

<img width="1680" alt="github_machinepiep" src="https://user-images.githubusercontent.com/43337685/82844367-7e79dd00-9ee0-11ea-9721-cd9dfdf15496.png">

Waneer de scene zich binnen verder afspeelt, voelt de sfeer bedrukt. Over het hele scherm heb ik een soort raster overlay geplaatst, waardoor ik het 'gevangen' gevoel meer naar voren wil laten komen. Daarnaast hoor je door de hele scene een indringende piep die langzaam steeds harder wordt, dit heb ik gevisualiseerd door witte cirkels die zich steeds dichter naar het beeld bewegen. Daarnaast wordt het scherm langzaam steeds kleiner om de bedrukkende sfeer te benadrukken. 

Bij de tweede scene zijn de geluiden heftiger en zijn de muziek & tonen intenser. Hier heb ik de achtergrond steeds donkerder laten worden en komt er ook langzaam een donkere en rode gloed om het scherm. Daarnaast heb ik op de video een invert effect geplaatst (flitst heel snel). Wanneer het geluid aan het einde minder wordt faden deze effecten ook weer uit. 

<img width="1680" alt="github_scene2" src="https://user-images.githubusercontent.com/43337685/82844371-8043a080-9ee0-11ea-8f45-ff490faa11df.png">

## Exclusive design principles 
### 1. Study situation
Ik heb dit ontworpen voor Marie, zij is doof geboren. Om haar situatie te proberen te begrijpen hebben we gesprekken met haar gehad en veel vragen gesteld. Zo kwam ik er bijvoorbeeld achter dat deze scenes zonder geluid heel erg droog zijn, het geluid maakt grotendeels de sfeer in deze scenes. Ook heb ik de scene zonder geluid bekeken, en ik kon me heel goed vinden in haar mening. 

### 2. Ignore conventions
Omdat dit geen website is zijn er veel standaard dingen die sowieso niet gebruikt worden. Wel heb ik out of the box gedacht en heb ik bijvoorbeeld met de plaatsing iets anders gedaan. Normaal wordt de ondertiteling altijd onderaan in het beeld weergegeven, maar in mijn geval heb ik hier veel meer variatie in gebracht. 

### 3. Prioritise identity
Marie is veel betrokken geweest bij dit project en heeft ook veel goede feedback gegeven. Het begon al met het eerste gesprek, om ons in haar situatie in te leven. Daarna hebben we nog twee feedbackrondes gehad, hier heb ik veel aan gehad. Dingen die voor mij logisch waren (omdat ik wist welke geluiden er te horen waren), waren voor haar bijvoorbeeld helemaal niet logisch.  

### 4. Add nonsense
Ik heb in ieder geval veel verschillende dingen geprobeerd en lekker geëxperimenteerd ;)

## Feedbacksessies
### Eerste feedbackronde
Bij mijn eerste feedbackronde kwam vooral naar voren dat ik veel visuele elementen had gebruikt die niet logisch voelde / te verklaren waren. Ik wist zelf voor welke geluiden ze stonden, maar Marie zag alleen een rode kring (bijvoorbeeld) groter worden maar snapte niet waarom. Ze gaf als tip om in tekst erbij te zetten wat je hoort en dit heb ik dan ook gedaan. Verder kreeg ik nog tips over de plaatsing van de tekst, dit heb ik ook aangepast. 

### Tweede feedbackronde
Bij de tweede feedbackronde was Marie positief over het feit dat ze nu de geluiden ook in tekst kon zien, hierdoor snapte ze wat ik visueel wilde uitbeelden en had het meer toevoeging. Wel had ik dit niet overal gedaan en dat was verwarrend, dus ik heb het uiteindelijk helemaal doorgevoerd. Vasilis zei dat ik goed op weg was, maar dat het allemaal nog extremer mocht. Dit heb ik ook zeker geprobeerd met onder andere filters en meer elementen.  

## Wat heb ik voor nieuws geleerd?
Ik heb veel meer over css geleerd, onder andere meer over filters, transities en keyframes. Daarnaast heb ik ook geleerd om me goed in te leven in de gebruiker, Marie was er vanuit haar kant ook echt bij betrokken. 

## Inspiratie
[X] [Pattern en filters](https://codepen.io/jakob-e/pen/Qjpowv/)
[X] [Spacy design](https://codepen.io/RedGlove/pen/pmOYqz)
